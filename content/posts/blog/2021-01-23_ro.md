---
title: Mesagerie instantanee: Nu este vorba despre aplicație
date: 2021-01-28 22:40
author: Edward Maurer
blog_id: blog
category: misc
---

_This is the Romanian translation of the [original blog post](https://xmpp.org/2021/01/instant-messaging-its-not-about-the-app/)._
_Aceasta este traducerea în limba română a postării [originale de pe blog](https://xmpp.org/2021/01/instant-messaging-its-not-about-the-app/)._  
_Thanks for reviewing Licaon_Kter!_
    
Mai multe persoane m-au contactat recent întrebându-mă ce fel de aplicație de mesagerie ar trebui să folosească acum - au spus că de fapt nu înțeleg despre ce ar trebui să fie preocupați și dacă ar trebui să treacă de la una dintre cele cunoscute la alta.
M-am gândit cum să răspund. Evident, aș fi putut pleda pur și simplu pentru XMPP (Extensible Messaging and Presence = Protocolul Extensibil de Mesagerie și Prezență), dar apoi m-am gândit că acest lucru ar putea să nu fie un răspuns util în sine. Adesea, oamenii iau o decizie rapidă cu privire la programele lor de comunicare și de obicei aceasta nu este o alegere întemeiată; și astfel vor ajunge să treacă la o altă mesagerie mai târziu.

Mulți vor adăuga de fapt o altă aplicație de mesagerie la colecția lor tot mai mare, ceea ce este probabil mai mult frustrant decât util. Acest lucru mă aduce înapoi la întrebarea inițială: Ce problemă se dorește a se rezolva? Care sunt stimulentele? Se poate găsi o soluție cu o bază tehnologică mai bună care să evite exacerbările mediatice și nu implică instalarea mai multor sisteme de mesagerie?

Diferite persoane au considerații diferite pentru a răspunde la această întrebare - unele necesită confidențialitatea efectivă a datelor sau suveranitatea datelor sau pur și simplu abilitatea de a avea acces la toate contactele lor dintr-un singur loc. Cu toate acestea, trecerea de la un sistem de mesagerie la altul va însemna adesea lăsarea în urmă a unor contacte. Multe sisteme de mesagerie necesită, de asemenea, un număr de telefon, ceea ce nu este ceva grozav pentru intimitate.

### Suveranitatea comunicării

După cum ați suspectat deja, voi pleda pentru XMPP. Cred că prima alegere pe care ar trebui să o facem nu este ce aplicație de mesagerie să folosim, ci ce tehnologie e la baza ei. Luați în considerare mai întâi alegerea tehnologiei, înainte de a trece de la o recomandare la alta.

> XMPP este un protocol deschis, la fel ca HTTP pentru Internet. Nu contează cum arată site-ul dumneavoastră, toată lumea poate interacționa cu acesta. Acest principiu este ideea din spatele XMPP, dar pentru mesagerie instantanee.

La XMPP Standards Foundation și împreună cu mulți alții implicați în această tehnologie deschisă, credem că XMPP este o alegere excelentă ca tehnologie de comunicare, nu doar în ceea ce privește confidențialitatea datelor. XMPP există de peste douăzeci de ani și multă experiență practică a fost adunată în tot acest timp. Aceasta include mulți indicatori cheie pentru alegerea tehnologiei și care permite suveranitatea comunicării, deoarece susține:

- Descentralizarea serviciilor de comunicații (federație)
- Standardizarea și extensibilitatea tehnologiei
- Interoperabilitate
- Inovația și utilizarea dezvoltării deschise
- Confidențialitatea și controlul, de asemenea, prin utilizarea criptării de la un capăt la altul

> XMPP oferă informații bine definite despre cum să fie gestionată comunicarea într-o rețea. Utilizatorul decide ce program de mesagerie i se potrivește sau unde ar trebui stocate datele.

Spre deosebire de situația actuală în care alte persoane vă sugerează să utilizați aplicația sistemului lor preferat, în universul XMPP aveți libertatea de a vă alege aplicația de mesagerie dintre multe opțiuni - alegeți-o pe cea care vă place, nu cea aleasă de ceilalți ca moftul zilei citit pe Internet. Diferența este că, indiferent de aplicația dumneavoastră de mesagerie sau de cea a prietenilor voștrii, aveți în continuare confortul de a vă afla în aceeași rețea cu toate contactele voastre, indiferent de alegerea de astăzi. Cred că aceasta este o soluție reală.

### Nu este vorba despre aplicație, ci despre tehnologie

În decizie luați în considerare tehnologia pe care intenționați să o utilizați, și apoi decideți ce aplicație de mesagerie vi se potrivește dumneavoastră sau mediului vostru. XMPP și comunitatea sa au acumulat o experiență variată, care a fost cu succes utilizată într-o mulțime de programe. Credem că aceasta este o soluție bună pentru majoritatea oamenilor și a organizațiilor de pretutindeni și pentru Internet în ansamblu - și este accesibilă pentru noi toți ca să inovăm în viitor.

> XMPP are nu doar o gamă largă de aplicații de mesagerie; există, de asemenea, diverse programe pentru server și instrumentele (bibliotecile) pentru a vă construi singuri infrastructura.

Nu există un singur mod în care aplicațiile de comunicare trebuie să fie proiectate. Luați o decizie durabilă pentru o tehnologie standardizată - în acest scop, și multe altele, vă recomandăm utilizarea XMPP!

Dacă sunteți interesați să faceți o alegere pentru următorul deceniu, permiteți-mi să vă îndrum spre lectură suplimentară:

- [Getting started](https://xmpp.org/getting-started/), XMPP Standards Foundation
- Articol pe blogul XSF: [It’s all about choices and control](https://xmpp.org/2015/01/its-all-about-choices-and-control/) scris in 2015 de către Laura
- [Modern XMPP](https://docs.modernxmpp.org/), site web care susține dezvoltatorii și noii veniți să înceapă cu XMPP
- Comentarii din comunitatea XMPP (nu toate în limba română):
    - [Eine Chance für XMPP?](https://www.jabber.de/eine-chance-fuer-xmpp/), jabber.de
    - [How to ensure your Instant Messaging solution offers users privacy and security](https://www.erlang-solutions.com/blog/how-to-ensure-your-instant-messaging-solution-offers-users-privacy-and-security.html), Erlang Solutions
    - [Postare Mastodon](https://pouet.april.org/@aprilorg/105520799332659637), Association April
    - [Postare Twitter](https://twitter.com/MovimNetwork/status/1351138046029279239), Movim Network
   
Această postare pe blog este publicată sub licența CC BY-SA 4.0.
